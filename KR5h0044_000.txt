# -*- mode: mandoku-view -*-
#+TITLE: 易林
#+DATE: 2015-08-29 03:05:21
#+PROPERTY:  LASTPB <PB KR5h0044_SJB_010-360235c>
#+PROPERTY: BASEEDITION HFL
#+PROPERTY: WITNESS ZTDZ
#+PROPERTY: JUAN 0
¶
<md:KR5h0044_HFL_000-001a>¶<pb:KR5h0044_SJB_000-360111b>
易林上經卦序¶
大凡變化象數莫逃乎易淮人之情僞最爲¶
難知筮者尚占憂者與處貢明且哲乃留其¶
術俞巖耕東鄙目前困蒙客有枉駕篷廬以¶
焦辭數軸出示俞嘗讀班史列傳及歷代名¶
臣譜系諸家襍說之文盛稱自夫子授易於¶
商瞿僅餘十輩延壽經傳於孟喜固是同時¶
當西漢元成之間凌夷厥政先生或出或處¶
輒以易道上干梁王遂爲群察舉詔補小黄¶
令而邑中隱伏之事皆預知其情得以寵異¶<md:KR5h0044_HFL_000-001b>¶

蒙遷秩亦卒於官次所著大易通變其卦總¶
四千九十六題事本彌綸同歸簡易辭假出¶
於經史其意合於神明但齊潔精專舉無不¶
中而言近意遠易識難詳不可瀆蒙以爲辭¶
費後之好事知君行者則子雲之書爲不朽¶
矣𡺞聖唐會昌景虞歳周正主白靈越之雲¶
溪漢王俞序¶
校定焦貢易材序¶
承議郞行秩書省校書郞臣黄伯思所校焦¶
延壽易林中或字誤以快爲怏以羊爲手以¶<md:KR5h0044_HFL_000-002a>¶
<pb:KR5h0044_SJB_000-360111c>
喜爲嘉以鶴爲鵲義可兩存焦延壽者名貢¶
梁人以好學得幸梁王王供其資用令極意¶
學既成爲郡吏舉捕小黄令但有盜先知盜¶
遂無敢舉者考最當遷吏民上書乞留詔許¶
增秩卒于小黄世人謂延壽之法凡筮得某¶
卦則觀其所之卦林以占吉凶或卦爻不動¶
則但觀本卦林辭爻本影有王佖者於雍熙¶
二年春遇異人筮得觀之賁林云東行無門¶
西出華山道塞於難遊子爲患之語最爲有¶
準後之觀者不可不辨延壽所著雖卜筮之¶<md:KR5h0044_HFL_000-002b>¶

書出於隂陽家流然當西漢中葉去三代未¶
遠文辭雅淡頗有可觀覽謹録上¶
雜識¶
東萊費直長翁曰六十四卦變占者王莽時¶
建信天水焦延壽之所撰也夫易廣矣大矣¶
以言乎遠則不禦以言乎邇則靜而正以言¶
乎天地之間則備矣然易謂六十四卦也推¶
而言之則繇說卦之所未盡故連山歸藏周¶
易皆異詞而共卦雖三家並行猶舉一隅耳¶
貢善於隂陽復造此以致易未見者其射存¶<md:KR5h0044_HFL_000-003a>¶
<pb:KR5h0044_SJB_000-360112a>
亡吉凶遇其事類則多中至於靡碎小事非¶
其類則亦否矣貢之通達隱幾聖人之一隅¶
也延壽獨得隱士之說¶
前漢書京房字君明治易事梁人焦延壽名¶
貢貢貧賤好學得幸於梁王王供其資用令¶
極意學既成爲郡吏察舉補小黄令以伺候¶
先知姦邪盜賊不得發愛養吏民化行縣中¶
舉最當遷三老官屬上書願留貢有詔許增¶
秩留卒於小黃貢嘗曰得我以亡身者京生¶
也其說長於災變分六十卦更直日用事以¶<md:KR5h0044_HFL_000-003b>¶

風雨寒温爲候各有占驗房用之尤精¶
孟康曰分卦直日之法一爻主一日六十卦¶
爲三百六十日餘四卦震離兊坎爲方伯監¶
司之官所以用震離坎兊者是二至二分用¶
事之日又是四時各專主之氣各卦主一日¶
其占法各以其日觀善惡¶
記驗¶
　　沙隨程迥記驗¶
宣和末長慶福崔相公任州日其時晏清無¶
事思此聖書虔誠自卜得大過卦云典册法¶<md:KR5h0044_HFL_000-004a>¶
<pb:KR5h0044_SJB_000-360112b>
書藏在蘭臺雖遭亂潰獨不遇災之遯卦辭¶
曰坐席未温憂來扣門踰墻北走兵來我後¶
脫於虎口其時卜後十日州亂崔相公踰墻¶
而出家族不損無事歸京乃知此書賢人所¶
製初雖難會後詳無不中節見者當所敬重¶
黄金自貴未能蒙於此書¶
紹興末完顔亮入寇時有人以焦貢易林筮¶
遇解之大壯其辭曰驕胡火形造惡作凶無¶
所能成遂自滅身其親切應驗如此雖天網¶
淳風不能過也開闢以來惟亮可以當之延¶<md:KR5h0044_HFL_000-004b>¶

壽著書何以知後世有亮也其漢焦延壽傳¶
易於孟喜何事見儒林傳中此其所著書也¶
費直題其前曰六十四卦變又有唐王俞序¶
所書每卦變六十四總四千九十六首皆爲¶
韻語與左氏傳載鳳凰于飛和鳴鏘鏘漢書¶
所載大横庚庚予爲天王之語絶相類豈古¶
之卜者有此等書耶¶
曆皇歲在昭陽大茺落辜月皇極之日¶<md:KR5h0044_HFL_000-005a>¶
<pb:KR5h0044_SJB_000-360112c>
筮儀¶
擇地潔處爲蓍室南户置牀于室中央¶
　牀大約長五尺廣三尺毋太近壁¶
蓍五十莖韜以纁帛紵以皂囊納之櫝中置¶
　于牀北¶
　櫝以竹筒或堅木或布漆爲之圓徑三寸¶
　如蓍之長半爲底半爲盖下别爲臺¶
　函之使不偃仆¶
設木格于櫝南居牀二分之北¶
　格以橫木板爲之高一尺長竟牀當中爲¶<md:KR5h0044_HFL_000-005b>¶

　兩大刻相距一尺大刻之西爲三小刻相¶
　距各五寸許下施橫足側立案上¶
置香爐一于格南香合一于爐南日炷香致¶
敬將筮則洒掃拂拭滌硯一注水及筆一墨¶
一黃漆板一于爐東東上筮者齊潔衣冠北¶
靣盥手焚香致敬¶
　筮者北面見儀禮若使人筮則主人焚香¶
　畢少退北面立筮者進立於牀前少西南¶
　向受命主人直述所占之事筮者許諾主¶
　人右還西向立筮者右還北向立¶<md:KR5h0044_HFL_000-006a>¶
<pb:KR5h0044_SJB_000-360113a>
兩手奉櫝盖置于格南爐北出蓍于櫝去囊¶
解韜置于櫝東合五十策兩手執之熏於爐¶
上¶
　此後所用蓍策之數其說並見啓蒙¶
命之曰假爾泰筮有常假爾泰筮有常某官¶
姓名今以某事(云)云未知可否爰質所疑于¶
神于靈吉凶得失悔吝憂虞惟爾有神尚明¶
吿之乃以右手取其一策反于櫝中而以左¶
右手中分四十九策置格之左右兩大刻¶
　此第一營所謂分而爲二以象兩者也¶<md:KR5h0044_HFL_000-006b>¶

次以左手取左大刻之策執之而以右手取¶
右大刻之一策掛于左手之小指間¶
　此第二營所謂掛一以象三者也¶
次以右手四揲左手之策¶
　此第三營之半所謂揲以四以象四時者¶
　也¶
次歸其所餘之策或一或二或三或四而扐¶
之左手無名指間¶
　此第四營之半所謂歸竒於扐以象閏者¶
　也¶<md:KR5h0044_HFL_000-007a>¶
<pb:KR5h0044_SJB_000-360113b>
次以右手反過揲之策於左大刻遂取右大¶
刻之策執之而以左手四揲之¶
　此第三營之半¶
次歸其所餘之策如前而扐之左手中指之¶
間¶
　此第營之半所謂再扐以象再閏者也一¶
　變所餘之策左一則右必三左二則右亦¶
　二左三則右必一左四則右亦四通掛一¶
　之策不五則九五以一其四而爲竒九以¶
　兩其四而爲偶竒者三而偶者一也¶<md:KR5h0044_HFL_000-007b>¶

次以右手反過揲之策於右大刻而合左手¶
一掛二扐之策置於格上第一小刻¶
　以東爲上後放此¶
是爲一變再以兩手取左右大刻之蓍合之¶
　或四十四策或四十策¶
復四營如第一變之儀而置其掛扐之策於¶
格上第二小刻是爲二變¶
　二變所餘之策左一則右必二左二則右¶
　必一左三則右必四左四則右必三通掛¶
　一之策不四則八四以一其四而爲竒八¶<md:KR5h0044_HFL_000-008a>¶
<pb:KR5h0044_SJB_000-360113c>
　以兩其四而爲偶竒偶各得四之二焉¶
又再取左右大刻之蓍合之¶
　或四十策或三十六策或三十二策¶
復四營如第二變之儀而置其掛扐之策於¶
　格上第三小刻是爲三變¶
　三變餘策與二變同¶
三變既畢乃視其三變所得掛扐過揲之策¶
而畫其爻於版¶
　掛扐之數五四爲竒九八爲偶掛扐三竒¶
　合十三策則過揲三十六策而爲老陽其¶<md:KR5h0044_HFL_000-008b>¶

　畫爲口所謂重也掛扐兩竒一偶合十七¶
　策則過揲三十二策而爲少隂其畫爲一¶
　所謂拆也掛扐兩偶一竒合二十一策則¶
　過揲二十八策而爲少陽其畫爲一所謂¶
　單也掛扐三偶合二十五策則過揲二十¶
　四策而爲老隂其畫爲乂所謂交也¶
如是每三變而成爻¶
　第一第四第七第十第十三第十六凡六¶
　變並同但第三變以下不命而但用四十¶
　九蓍耳第二第五第八第十一第十四第¶<md:KR5h0044_HFL_000-009a>¶
<pb:KR5h0044_SJB_000-360114a>
　十七凡六變亦同第三第六第九第十二¶
　第十五第十八凡六變亦同¶
凡十有八變而成卦乃考其卦之變而占其¶
事之吉凶¶
　卦變别有圖說見啓蒙¶
禮畢韜蓍襲之以囊入櫝加盖歛筆硯黑版¶
再焚香致敬而退¶
　如使人筮則主人焚香揖筮者而退¶
代蓍法¶
諸泳曰筮易以蓍古法也近世以錢擲爻欲¶<md:KR5h0044_HFL_000-009b>¶

其簡便要不能盡卜筮之道自昔以錢之有¶
字者爲隂無字者爲陽故兩背爲拆二畫也¶
兩面爲單一畫也朱文公以爲錢之有字者¶
爲面無字者爲背凡物面皆屬陽背皆屬隂¶
反舊法而用之故建安諸學者悉主其說或¶
謂古者鑄金爲貝曰刀曰泉其隂或紀國號¶
如鏡隂之有款識也一以爲隂一以爲陽未¶
知孰是大抵筮必以蓍求爲簡便必盡其法¶
余嘗以木爲三彈丸丸各六面三而各刻三¶
畫三面刻二畫呵而擲之以盡老少隂陽之¶<md:KR5h0044_HFL_000-010a>¶
<pb:KR5h0044_SJB_000-360114b>
變三丸各六面十有八變之義也三面爲三¶
乾之九也三面爲二坤之六也此用丸用八¶
之義也三者乾之一畫函三也二者坤之一¶
畫分二也此三天兩地之說也三丸擲之皆¶
三則成九老陽數也三丸皆二則成六老隂¶
數也兩二一三則成七少陽數也兩三一二¶
則成八少隂數也所用者乾坤之畫以成八¶
卦是乾坤生六子之象也丸象太極之一也¶
三三爲乾三二爲坤象兩也三丸者象天地¶
人之三才也每丸得數十五洛書皇極數也¶<md:KR5h0044_HFL_000-010b>¶

合三丸之數而爲四十有五河圖九宫數也¶
上二則下三上三則下二動靜皆五故五藏¶
於用參以四十五数大衍之数五十也三丸¶
成九於上則三丸伏六於下此老陽變隂之¶
體也三丸成六於上則三丸伏九於下此老¶
隂變陽之體也二三相對每丸各具三五此¶
參伍以變錯綜其數之㫖也體圓而轉變動¶
不居也六位相乘周流六虛也三丸六擲而¶
成日亦十有八變之義也既無錢背錢面隂¶
陽之疑又合老少隂陽之變嘗語同志以爲¶<md:KR5h0044_HFL_000-011a>¶
<pb:KR5h0044_SJB_000-360114c>
<img:image/360114c_1.bmp>然因著其法與天下法之¶
凡得卦爻老變少不變變則爲之卦¶¶¶


易林上下經卦序終¶
易林經目録¶
　上經¶
　　乾　坤　屯　蒙　需¶
　　訟　師　比　小畜　履¶
　　泰　否　同人　大有　謙¶<md:KR5h0044_HFL_000-011b>¶

　　豫　隨　蠱　臨　觀¶
　　噬嗑　賁　剥　復　无妄¶
　　大畜　頤　大過　坎　離¶
　下經¶
　　咸　恒　遯　大壯　晋¶
　　明夷　家人睽　蹇　解¶
　　損　益　夬　姤　萃¶
　　升　困　井　革　鼎¶
　　震　艮　漸　歸妹　豐¶
　　旅　巽　兊　涣　節¶<md:KR5h0044_HFL_000-012a>¶
<pb:KR5h0044_SJB_000-360115a>
<img:image/360115a_1.bmp>　中孚　小過　既濟　未濟¶¶¶¶¶




易林上下經目録¶¶¶¶¶<md:KR5h0044_HFL_000-012b>¶¶¶¶¶¶¶¶¶¶¶
















